\chapter{Beslissen en herhalen}
\label{cha:programmabesturing}
\thispagestyle{empty}

De statements in een C-programma staan onder elkaar geschreven. Na vertaling door de C-compiler worden de statement na elkaar uitgevoerd zoals ze in het C-programma voorkomen. We noemen dat \textsl{sequentiële verwerking}. Soms willen we echter dat een reeks van statements wordt uitgevoerd aan de hand van een bepaalde voorwaarde. C biedt een aantal mogelijkheden om dat te beschrijven.

Het is ook mogelijk om een aantal statements herhaaldelijk uit te voeren aan de hand van een bepaalde voorwaarde. C biedt een drietal herhalingsstatements, elk met zijn eigen opzet. Het herhalen zorgt ervoor dat de sequentiële verwerking wordt onderbroken om de serie van statements opnieuw uit te voeren. Binnen een herhaling worden de statements sequentieel uitgevoerd, maar het is natuurlijk mogelijk binnen een herhaling te beslissen of weer te herhalen. Het herhalen van statements wordt een \textsl{lus}\index{lus} genoemd (Engels: loop)\index{loop}.


\section{Blok}
Een \textsl{blok}\index{blok} of \textsl{blokstructuur}\index{blokstructuur}, in C-terminologie ook wel een \textsl{compound statement}\index{compound statement} genoemd, is een reeks van statements tussen accolades. Door de C-compiler wordt een blok syntactisch als één statement gezien. In listing~\ref{cod:besblok} is te zien dat binnen het blok een lokale variabele \texttt{i} wordt gedefinieerd. Alleen binnen het blok is deze variabele te gebruiken. Buiten het blok bestaat de variabele niet.


\begin{lstlisting}[caption=Een blok met een lokale variabele.,label=cod:besblok]
// i does not exist
{
    int i = 1 << 2;
    
    printf("i = %d\n", i);
}
// i does not exist
\end{lstlisting}


\section{Beslissen met het \texttt{if}-statement}
Met behulp van het \texttt{if}-statement\indexkeyword{if} kunnen we een reeks statements uitvoeren aan de hand van een expressie die waar is (Engels: true). In listing~\ref{cod:besif1} is de algemene gedaante van het \texttt{if}-statement te zien.

\begin{lstlisting}[caption=Algemene opzet van het \texttt{if}-statement.,label=cod:besif1]
if ((*\normalfont\textsl{expressie}*))
{
    (*\normalfont\textsl{statements}*)
}
\end{lstlisting}

Tussen de haakjes moet een expressie staan. Als de expressie waar is, dan worden de statements die bij de \texttt{if} horen uitgevoerd. Een expressie is waar als de uitkomst \textsl{ongelijk} aan 0 is. Een expressie is onwaar als de uitkomst gelijk aan 0 is. Voorbeelden van expressies zijn (zonder de haakjes van de \texttt{if}):

%%%\hspace*{1em}\texttt{hoogte < 10}\\
%%%\hspace*{1em}\texttt{(lengte > 2) \&\& (lengte < 80)}\\
%%%\hspace*{1em}\texttt{(getal < 1) || (getal > 10)}\\
%%%\hspace*{1em}\texttt{(year \% 4 == 0 \&\& year \% 100 != 0) || year \% 400 == 0}

\begin{lstlisting}[style=lstoneline]
hoogte < 10
(lengte > 2) && (lengte < 80)
(getal < 1) || (getal > 10)
(year % 4 == 0 && year % 100 != 0) || year % 400 == 0
\end{lstlisting}

Let erop dat een expressie met relationele operator gelijk aan 1 is als de expressie waar is en gelijk aan 0 is als de expressie onwaar is. Dus

\hspace*{1em}\texttt{getal == 25}

levert een 1 op als de expressie waar is, anders levert de vergelijking een 0 op. Een veel gemaakte fout bij beginnende programmeurs is om de \texttt{==} te schrijven met \texttt{=}. Dit is een toekenning, geen vergelijking. %Zie ook paragraaf~\ref{sec:valreep}.
%Zie ook het kader op pagina~\pageref{fig:besif}.

Een veel gebruikte operator is de negatieoperator \texttt{!}\index{negatieoperator}. We kunnen deze operator gebruiken zoals te zien is in listing~\ref{cod:besif2}. De functie \texttt{is\_date\_valid} geeft een 1 als er een geldige datum wordt meegegeven, anders geeft de functie een 0. De negatie-operator draait de waarde van een expressie om, dus een waarde gelijk aan 0 wordt een 1 en een waarde \textsl{ongelijk} aan 0 wordt een 1.

\begin{lstlisting}[caption=Gebruik van de negatie-operator.,label=cod:besif2]
// ...

valid = is_date_valid("2020/03/21");

if (!valid)     // if date is invalid
{
    printf("Ongeldige datum\n");
}

// ...
\end{lstlisting}


\section{Beslissen met het \texttt{if else}-statement}
Een \texttt{if}-statement mag optioneel een \texttt{else}-gedeelte\indexkeyword{else} bevatten, zie listing~\ref{cod:besifelse1}. Hier worden de \textsl{statements}$_1$ direct onder de \texttt{if} uitgevoerd als de expressie waar is en de \textsl{statements}$_2$ onder de \texttt{else} worden uitgevoerd als de expressie niet waar is.

\begin{lstlisting}[caption=Algemene opzet van het \texttt{if else}-statement.,label=cod:besifelse1]
if ((*\normalfont\textsl{expressie}*))
{
    (*\normalfont\textsl{statements$_1$}*)
}
else
{
    (*\normalfont\textsl{statements$_2$}*)
}
\end{lstlisting}

%%%%Een voorbeeld van het gebruik van \texttt{if else} is te zien in listing~\ref{cod:ifelse}. We lezen in regel 9 twee gehele getallen in met behulp van de functie \texttt{scanf}. Daarna wordt met behulp van het \texttt{if else}-statement bepaald welk getal het grootste is. Als \texttt{getal1} groter is dan \texttt{getal2} dat kennen we \texttt{getal1} toe aan \texttt{maximum}. Is \texttt{getal1} kleiner dan of gelijk aan \texttt{getal2} dan kennen we \texttt{getal2} toe aan \texttt{maximum}. Daarna drukken we \texttt{maximum} af. Hierbij moet worden opgemerkt dat als de variabele gelijk zijn aan elkaar, dat \texttt{getal2} aan \texttt{maximum} wordt toegekend. Dat is geen probleem omdat de variabelen gelijk zijn aan elkaar.

%\booklisting[]{C}{Voorbeeld van een \texttt{if-else}-statement.}{ifelse}{c}{!ht}

Een voorbeeld van het gebruik van \lstc{if else} is te zien in listing~\ref{cod:vak_behaald}. In dit voorbeeld bepalen we of een vak, bestaande uit twee deeltoetsen, is behaald. Daarvoor geldt dat het gemiddelde van de twee vakken groter is dan of gelijk is aan 5,5 en dat voor beide vakken het cijfer groter is dan of gelijk is aan 4,0. We gebruiken voor het gemak gehele getallen. In de regels~7 t/m~9 vragen we de gebruiker om twee cijfers in te voeren. Daarna bepalen we in regel 12 of de som groter is dan of gelijk is aan 11 (2$\times$5,5) én we bepalen of beide cijfers groter zijn dan of gelijk zijn aan 4,0. Als dat zo is, dan drukken we af dat het vak is behaald. Is de voorwaarde niet waar, dan drukken we af dat het vak niet is behaald.

\booklistingfromproject[lineskip=-0.9pt,linerange={1-2,4-24}]{C}{Voorbeeld van een \texttt{if-else}-statement}{vak_behaald}{c}{!ht}


\section{Beslissen met het \texttt{switch}-statement}
Het \texttt{switch}-statement\indexkeyword{switch} wordt gebruikt om een expressie te testen op meerdere constante waarden. De expressie na \texttt{switch} is meestal een variabele maar er mag ook een expressie staan die een constante waarde oplevert. Binnen de \texttt{switch} wordt de expressie vergeleken met een of meerdere constante expressies met behulp van het \texttt{case}-statement\indexkeyword{case}. Is de expressie gelijk aan een constante expressie, dan wordt het statement dat bij de \texttt{case} hoort uitgevoerd. Als geen van de constante expressies gelijk is aan de expressie na de \texttt{switch}, wordt het statement dat bij \texttt{default}\indexkeyword{default} hoort uitgevoerd. Het \texttt{default}-statement mag achterwege blijven. De algemene opzet van het \texttt{switch}-statement is te zien in listing~\ref{cod:switch1}. Het statement achter \texttt{case} hoeft niet tussen accolades gezet te worden en er mogen meerdere statements bij een \lstc{case}-statement geplaatst worden.

\begin{lstlisting}[caption=Opzet van het \texttt{switch}-statment.,label=cod:switch1]
switch ((*\normalfont\textsl{expressie}*))
{
    case (*\normalfont\textsl{constante-expressie\textsubscript{1}}\,*): (*\normalfont\textsl{statement\textsubscript{1}}*)
                          break;
    case (*\normalfont\textsl{constante-expressie\textsubscript{2}}\,*): (*\normalfont\textsl{statement\textsubscript{2}}*)
                          break;
    case (*\normalfont\textsl{constante-expressie\textsubscript{3}}\,*): (*\normalfont\textsl{statement\textsubscript{3}}*)
                          break;
    // ...
    default: (*\normalfont\textsl{statement\textsubscript{d}}*)
             break;
}
\end{lstlisting}

In de algemene opzet hebben we het \lstc{break}-statement gebruikt. Dit \lstc{break}-statement zorgt ervoor dat het \lstc{switch}-statement direct wordt verlaten. 

De waarden bij meerdere \texttt{case}-statement kunnen worden samengevoegd, zodat dezelfde statements worden uitgevoerd bij meerdere mogelijkheden. We noemen dit een \textsl{fall through}\index{fall through}. De algemene opzet van deze vorm is te zien in listing~\ref{cod:switchfallthrough1}. 

\begin{lstlisting}[caption=Opzet van het \texttt{switch}-statment met fall through.,label=cod:switchfallthrough1]
switch ((*\normalfont\textsl{expressie}*))
{
    case (*\normalfont\textsl{constante-expressie\textsubscript{1}}*):
    case (*\normalfont\textsl{constante-expressie\textsubscript{2}}*):
    case (*\normalfont\textsl{constante-expressie\textsubscript{3}}*): (*\normalfont\textsl{statement}\,*)
                          break;
    // ...
    default: (*\normalfont\textsl{statement\textsubscript{d}}*)
             break;
}
\end{lstlisting}

Let erop dat fall through met zorg moet worden toegepast. Een \lstc{break} die vergeten wordt, levert automatisch een fall through op.

In listing~\ref{cod:convertprefix} is een compleet programma te zien dat een afstand, opgegeven in millimeter, centimeter of decimeter, wordt omgerekend naar meter. De waarde en de eenheid worden gescheiden door een spatie. We lezen in regel 10 de waarde en de eenheid in. De \textsl{prefix} (\texttt{m}, \texttt{c} of \texttt{d}) van de eenheid komt in de karaktervariabele \lstc{prefix}. We testen deze variabele met behulp van een \lstc{switch}-statement in de regels 15 t/m 26.
%
\booklistingfromproject[]{C}{Voorbeeld van het \texttt{switch}-statement}{convertprefix}{c}{!b}
%
Bij elke \lstc{case} wordt getest op een mogelijke prefix en wordt de variabele \lstc{prefixvalue} op de juiste waarde gezet voor een latere berekening. Als de prefix een geldige waarde heeft, wordt in regel~35 de geconverteerde waarde afgedrukt.

Een voorbeeld van een fall through is gegeven in listing~\ref{cod:switch2}. Het programma leest een geheel toetscijfer in tussen 0 en 10. Daar wordt met behulp van een \lstc{switch}-statement het ingevoerde cijfer omgezet naar de bijbehorende Amerikaanse toetsletter (A, B, C, D en F).

\begin{lstlisting}[caption=Voorbeeld van het gebruik van het \texttt{switch}-statment met fall through.,label=cod:switch2]
#include <stdio.h>

int main(void)
{

    int cijfer;
    char letter;

    do
    {
        printf("Geef je cijfer: ");
        scanf("%d", &cijfer);
    }
    while (cijfer < 0 || cijfer > 10);

    switch (cijfer)
    {
        case 10:
        case 9:
        case 8: letter = 'A'; break;
        case 7: letter = 'B'; break;
        case 6: letter = 'C'; break;
        case 5: letter = 'D'; break;
        default: letter = 'F'; break;
    }

    printf("Dit komt overeen met een %c.\n", letter);

    return 0;
}
\end{lstlisting}

In het \texttt{switch}-statement wordt \texttt{cijfer} vergeleken met verschillende waarden. Als \texttt{cijfer} de waarde 8, 9  of 10 heeft, wordt variabele \texttt{letter} op \lstc{'A'} gezet. Het \texttt{break}-statement\indexkeyword{break} in regel~14 zorgt ervoor dat het \texttt{switch}-statement direct wordt verlaten. Als we die zouden weglaten, worden de statements die horen bij de volgende \texttt{case} uitgevoerd, dus wordt \lstc{'B'} aan \lstc{letter} toegekend. In regel~22 worden de statements uitgevoerd als geen van de constante expressies achter de \texttt{case}-statement gelijk is aan \texttt{cijfer}.
Het \texttt{break}-statement in regel~22 is logisch gezien overbodig, maar het is \textsl{good practice} om deze wel op te nemen. De volgorde van \texttt{case}s en \texttt{default} is namelijk willekeurig, dus na \texttt{default} zou nog een \texttt{case} mogen komen. Het is wederom \textsl{good practice} om alle \texttt{case}s voor de \texttt{default} te plaatsen.

\section{Herhalen met het \texttt{while} statement}
Een \texttt{while}-statement\indexkeyword{while} wordt gebruikt als een reeks statements 0 of meer keer moet worden uitgevoerd. De opzet van het \texttt{while}-statement is te zien in listing~\ref{cod:beswhile1}. Als \textsl{expressie} waar is (een uitkomst ongelijk aan 0) dan worden de statements binnen de accolades uitgevoerd. Nadat de statements zijn uitgevoerd, wordt weer opnieuw begonnen met het uitrekenen van \textsl{expressie}. Is \textsl{expressie} (weer) waar, dan worden de statements nogmaals uitgevoerd. Is \textsl{expressie} niet waar (de uitkomst is gelijk aan 0) dan wordt gesprongen naar het statement na de accolade-sluiten. Het kan zijn dat \textsl{expressie} bij de allereerste keer niet waar is. Dan worden de statements binnen de \texttt{while} niet uitgevoerd.

\begin{lstlisting}[caption=Opzet \texttt{while}-statement.,label=cod:beswhile1]
while ((*\normalfont\textsl{expressie}*))
{
    (*\normalfont\textsl{statement}*)
}
\end{lstlisting}

We leggen de werking van het \texttt{while}-statement uit aan de hand van een voorbeeld, te zien in listing~\ref{cod:while}. In regel 8 wordt gevraagd om een positief getal in te voeren. In regel 10 wordt het \texttt{while}-statement uitgevoerd door de expressie \texttt{getal <= 0} uit te rekenen. Is de expressie niet waar dan wordt direct naar regel 16 gesprongen en de statement binnen de \texttt{while} worden niet uitgevoerd. Is het getal kleiner dan of gelijk aan 0 dan worden de statements binnen de \texttt{while} uitgevoerd. Daar wordt weer gevraagd om een positief getal in te voeren. Vervolgens wordt de expressie opnieuw uitgerekend. Zolang de expressie niet waar is worden de statements binnen de \texttt{while} uitgevoerd.

\booklisting[]{C}{Voorbeeld van een \texttt{while}-statement.}{while}{c}{!ht}

%\begin{figure}[!ht]
%\begin{lstlisting}[caption=Afdrukken van de tafel van 9 met behulp van de komma-operator.]
%#include <stdio.h>
%#include <stdlib.h>
%
%int main() {
%
%    int i, ione, j;
%
%    for (i=0, ione=1, j=9; i<10; i++, ione++, j--) {
%         printf("%2dx9 = %1d%1d\n", ione, i, j);
%    }
%    return 0;
%}
%\end{lstlisting}
%\end{figure}

\section{Herhalen met het \texttt{for} statement}
Het \texttt{for}-statement\indexkeyword{for} gebruiken we als het aantal herhalingen bekend en \textsl{eindig} is. Het \texttt{for}-statement heeft de gedaante zoals te zien in in listing~\ref{cod:besfor1}.

Vóór de lus wordt \textsl{expressie}$_1$ uitgevoerd. Merk op dat de expressie impliciet wordt omgezet in een statement. Bij het herhalen van de lus wordt \textsl{expressie$_2$} uitgevoerd. Als de expressie waar is worden de statements binnen de accolades uitgevoerd. Voor het einde van de lus, net voor de accolade-sluiten, wordt \textsl{expressie$_3$} uitgevoerd. Ook deze expressie wordt impliciet omgezet in een statement. Let erop dat  \textsl{expressie$_3$} ná \textsl{statement} in regel 3 wordt uitgevoerd. Verder mag vanaf C99 \textsl{expressie$_1$} een definitie van een variabele bevatten. De variabele is dan alleen te gebruiken binnen het \texttt{for}-statement. Let erop dat  \textsl{expressie$_1$}, \textsl{expressie$_2$} en \textsl{expressie$_3$} van elkaar gescheiden zijn met een punt-komma.

\begin{lstlisting}[caption=Opzet van het \texttt{for}-statement.,label=cod:besfor1]
for ((*\normalfont\textsl{expressie$_1$}*); (*\normalfont\textsl{expressie$_2$}*); (*\normalfont\textsl{expressie$_3$}*))
{
    (*\normalfont\textsl{statement}*)
}
\end{lstlisting}

Normaal gesproken wordt in \textsl{expressie$_1$} een variabele op een beginwaarde gezet. De \textsl{expressie$_2$} wordt berekend zoals dat in het \texttt{while}-statement ook gebeurt, en \textsl{expressie$_3$} wordt normaal gesproken gebruikt om een variabele aan te passen voor de volgende iteratie\index{iteratie}. Meestal betekent dit dat de variabele wordt verhoogd of verlaagd.

Het \texttt{for}-statement (zonder een \texttt{continue}-statement, zie paragraaf~\ref{sec:extralusbewerkingen}) uit listing~\ref{cod:besfor1} is \textsl{semantisch equivalent}\footnote{Semantisch equivalent wil zeggen dat de werkingen gelijk zijn aan elkaar. De twee opzetten zijn \textsl{niet} syntactisch equivalent. Ze hebben immers een verschillende \textsl{syntax}.} aan:

\begin{lstlisting}[caption=\texttt{while}-statement als \texttt{for}-statement.,label=cod:besforaswhile]
(*\normalfont\textsl{expressie$_1$;}*)
while ((*\normalfont\textsl{expressie$_2$}*))
{
    (*\normalfont\textsl{statement}*)
    (*\normalfont\textsl{expressie$_3$;}*)
}
\end{lstlisting}

We kunnen in het \texttt{for}-statement \textsl{expressie$_1$}, \textsl{expressie$_2$} of \textsl{expressie}$_3$ achterwege laten. Hieronder is de opzet te zien van een eeuwigdurende lus.

\begin{lstlisting}[style=lstoneline]
for (;;) { ... }    /* do forever */
\end{lstlisting}

Stel dat we de tafels van 1 t/m 10 willen afdrukken. We maken dan gebruikt van twee, in elkaar verweven, \texttt{for}-statements. Dit is te zien in listing~\ref{cod:tables_with_for_loops}. We concentreren ons op de opzet van beide \texttt{for}-statements. Er zijn diverse \texttt{printf}-statements te zien die de gegevens op een nette manier afdrukken.
Zo betekent de \texttt{4} in \texttt{printf("\%4d", i * j)} de veldbreedte van 4 cijfers van het af te drukken getal, zodat de kolommen netjes onder elkaar komen te staan.

\booklistingfromproject[]{C}{Programma voor het afdrukken van de tafels}{tables_with_for_loops}{c}{!ht}

De buitenste \texttt{for}-statement begint op regel 8, eindigt op regel 16 en definieert variabele \texttt{i}. De variabele loopt van 1 tot 11, dus 11 zelf doet \textsl{niet} mee. Binnen deze lus gebruiken we een tweede \texttt{for}-statement die begint op regel 11 en eindigt op regel 14. Dit keer gebruiken we variabele \texttt{j} die in regel 11 wordt gedefinieerd. Ook deze variabele loopt van 1 tot 11 (dus 11 doet niet mee). In regel 13 drukken we het product af van \texttt{i} en \texttt{j}. De uitvoer van dit programma is te zien in figuur~\ref{fig:tables_with_for_loops}. Merk op dat op diverse punten in het programma gebruik wordt gemaakt om de gegevens netjes uitgelijnd af te drukken.

\begin{dosbox}[title=Uitvoer van het programma in listing~\ref{cod:tables_with_for_loops}.,label=fig:tables_with_for_loops]
  |   1   2   3   4   5   6   7   8   9  10
--+----------------------------------------
 1|   1   2   3   4   5   6   7   8   9  10
 2|   2   4   6   8  10  12  14  16  18  20
 3|   3   6   9  12  15  18  21  24  27  30
 4|   4   8  12  16  20  24  28  32  36  40
 5|   5  10  15  20  25  30  35  40  45  50
 6|   6  12  18  24  30  36  42  48  54  60
 7|   7  14  21  28  35  42  49  56  63  70
 8|   8  16  24  32  40  48  56  64  72  80
 9|   9  18  27  36  45  54  63  72  81  90
10|  10  20  30  40  50  60  70  80  90 100
\end{dosbox}


\section{Herhalen met het \texttt{do while} statement}
We gebruiken het \texttt{do while}-statement\indexkeyword{do} als we statements 1 of meer keer willen uitvoeren. Merk op dat de lus dus minstens één keer wordt uitgevoerd. Voor een opzet, zie listing~\ref{cod:besdowhile1}. Eerst wordt \textsl{statement} uitgevoerd en daarna wordt \textsl{expressie} uitgerekend. Als \textsl{expressie} waar is, wordt de lus nog een keer uitgevoerd, anders wordt de lus verlaten.

\begin{lstlisting}[caption=Opzet \texttt{do while}-statement.,label=cod:besdowhile1]
do
{
    (*\normalfont\textsl{statement}*)
}
while ((*\normalfont\textsl{expressie}*));
\end{lstlisting}

We kunnen het programma in listing~~\ref{cod:while} ook schrijven met behulp van een \texttt{do while}-statement. Zie listing~\ref{cod:dowhile}. De lus wordt minstens één keer uitgevoerd. Als na invoer van getal blijkt dat de expressie \texttt{getal <= 0} waar is, wordt de lus nog een keer uitgevoerd, net zolang totdat de expressie niet waar is.
 
\booklisting[]{C}{Gebruik van een \texttt{do while}-statement voor het inlezen van een positief getal}{dowhile}{c}{!ht}


\section{Extra lusbewerkingen: de \texttt{break} en \texttt{continue}-statements}
\label{sec:extralusbewerkingen}
We kunnen een lus voortijdig verlaten met een \texttt{break}-statement. Dit is te zien in listing~\ref{cod:while_break_continue}. De lus wordt vormgegeven door een eeuwig durend \texttt{while}-statement (regel 10). We vragen de gebruiker om een positief getal of 0 in te voeren. Als het getal gelijk is aan 0, wordt de lus verlaten met het \texttt{break}-statement in regel 16. Alleen de lus waar het \texttt{break}-statement bijhoort kan worden verlaten. Als we een lus binnen een lus gebruiken kan dus alleen de binnenste lus worden verlaten.

Met het \texttt{continue}-statement\indexkeyword{continue} kunnen we binnen een lus springen naar de volgende iteratie van de lus. Bij het \texttt{while}-statement wordt dus gesprongen naar het begin van de lus, bij het \texttt{do while}-statement wordt gesprongen naar het einde van de lus. In beide gevallen wordt de expressie die bij de lus hoort opnieuw uitgerekend.

Bij het \texttt{for}-statement werkt het iets anders. Daarvoor moeten we listing~\ref{cod:besfor1} nog eens bekijken. Aan het einde van het \texttt{for}-statement wordt \textsl{expressie$_3$} (omgezet in een statement) uitgevoerd, waarin normaal gesproken een variabele wordt aangepast (verhogen of verlagen). Een \texttt{continue} zorgt ervoor dat naar dit statement wordt gesprongen.

\booklistingfromproject[]{C}{Gebruik van het \texttt{break}- en \texttt{continue}-statement om een lus te verlaten of opnieuw uit te voeren}{while_break_continue}{c}{!ht}

Overigens kunnen we het programma in listing~\ref{cod:while_break_continue} geheel herschrijven zonder \texttt{break} en \texttt{continue}. Zie listing~\ref{cod:while_without_break_continue}.

\booklistingfromproject[]{C}{Sommeren van positieve getallen}{while_without_break_continue}{c}{!ht}

We gebruiken \texttt{break} en \texttt{continue} als de code binnen de lus complex is met vele in elkaar verweven lussen en testen.


\section{Increment- en decrement-operatoren}
Bij het opzetten van een \texttt{for}-statement moet de lusvariabele vaak met één verlaagd of verhoogd worden. We kunnen dat doen middels:

\hspace*{1em}\texttt{i = i + 1;}

maar het is in C gebruikelijk om

\hspace*{1em}\texttt{i++;}

te gebruiken. In de context van het \texttt{for}-statement is er geen verschil in werking; beide mogelijkheden zijn correct. Stel dat we een aantal statements 10 keer willen uitvoeren. Dan kunnen we het \texttt{for}-statement opzetten zoals te zien is in listing~\ref{cod:besforwithinc}.

\begin{figure}[!ht]
\begin{lstlisting}[caption=Gebruik van de increment-operator in een \texttt{for}-statement.,label=cod:besforwithinc]
    /* ... */
    for (int i = 0; i < 10; i++)
    {
        /* ... */
    }
    /* ... */
\end{lstlisting}
\end{figure}


\section{Komma-operator}
\indexfunc{,}\index{komma-operator}
De komma-operator scheidt meerdere expressies van elkaar waarbij de waarde van de meest rechter expressie als antwoord dient. Dus het statement

\hspace*{1em}\texttt{a = ++b, --c, j;}

zorgt ervoor dat \texttt{b} wordt verhoogd, \texttt{c} wordt verlaagd en dat \texttt{a} gelijk is aan \texttt{j}. De komma-operator bewijst vooral zijn nut in het \texttt{for}-statement waar meerdere variabelen tegelijk moeten worden aangepast. Zie listing~\ref{cod:besgebruikkomma}.

\begin{lstlisting}[caption=Gebruik van de komma-operator.,label=cod:besgebruikkomma]
    int i, j;
    
    /* ... */
    
    for (i=0, j=9; i<10; i++, j--) {
        /* ... */
    }
\end{lstlisting}

Een bekende methode om de tafel van 9 uit het hoofd te leren is dat eerst de getallen 0 t/m 9 van boven naar beneden worden geschreven en daarna de getallen van 9 t/m 0 er achter worden geschreven. Een voorbeeld is gegeven is listing~\ref{cod:besafdruk9}.


\begin{lstlisting}[caption=Afdrukken van de tafel van 9.,label=cod:besafdruk9]
#include <stdio.h>

int main(void) {

	for (int i = 0, j = 9; i < 10; i++, j--) {
		printf("%d%d\n", i, j);
	}

	return 0;
}
\end{lstlisting}

Hier worden twee variabelen gebruikt, \texttt{i} en \texttt{j}, die alleen binnen de lus bekend zijn. De uitvoer van het programma is te zien in figuur~\ref{fig:besuitvoer9}.

\begin{dosbox}[title=Uitvoer van de tafel van 9.,label=fig:besuitvoer9]
09
18
27
36
45
54
63
72
81
90
\end{dosbox}

\section{Het \texttt{goto}-statement}
Eerst even een opmerking:

\begin{displayquote}
Goto's are the root of all evil.
\end{displayquote}

Er is geen enkele reden om het \texttt{goto}-statement\indexkeyword{goto} te gebruiken. Het is altijd mogelijk om code te schrijven zonder het \texttt{goto}-statement. In dit boek maken we er ook geen gebruik van. Soms is het echter handig om er gebruik van te maken, bijvoorbeeld als een foutconditie op meerdere plekken in de code kan voorkomen of als we uit een, wat in het Engels \textsl{deeply nested structure} genoemd wordt, willen breken, bijvoorbeeld een lus binnen een lus. Een voorbeeld is te zien in listing~\ref{cod:besgoto}.


\begin{figure}[!ht]
\begin{lstlisting}[caption=Gebruik van het \texttt{goto}-statement.,label=cod:besgoto]
for ( ... )
{
    for ( ... )
    {
        if (panic)
        {
            goto error;
        }
    }   
}
error:
    // clean up the mess
\end{lstlisting}
\end{figure}


\section{Op de valreep, het verschil tussen \texttt{=} en \texttt{==}}
\label{sec:valreep}
Een van de meest voorkomende fouten in een C-programma is het verschil tussen toekennen aan en vergelijken op is gelijk aan. De expressie:

\hspace*{1em}\texttt{getal = 25}

kent de waarde 25 aan variabele \texttt{getal} toe. De expressie:

\hspace*{1em}\texttt{getal == 25}

bepaalt of \texttt{getal} gelijk is aan 25. Een veel gemaakte fout is

\hspace*{1em}\texttt{if (getal = 25)}\ \ \ \ /* wrong */\\
\hspace*{1em}\texttt{\{}\\
\hspace*{1em}\texttt{\ \ \ \ // doe iets}\\
\hspace*{1em}\texttt{\}}

Hier wordt de waarde 25 toegekend aan \texttt{getal} én de uitkomst is ook 25, dus ongelijk aan 0, dus waar en de statements worden uitgevoerd. Veel compilers geven een waarschuwing als zo'n toekenning gebruikt wordt.

%%% Could not place nicely
%%%\begin{infobox}[Gelijk of toekennen]
%%%\label{fig:besif}%
%%%Een van de meest voorkomende fouten in een C-programma is het verschil tussen toekennen aan en vergelijken op is gelijk aan. De expressie:
%%%
%%%\hspace*{1em}\texttt{getal = 25}
%%%
%%%kent de waarde 25 aan variabele \texttt{getal} toe. De expressie:
%%%
%%%\hspace*{1em}\texttt{getal == 25}
%%%
%%%bepaalt of \texttt{getal} gelijk is aan 25. Een veel gemaakte fout is
%%%
%%%\hspace*{1em}\texttt{if (getal = 25)}\\
%%%\hspace*{1em}\texttt{\{}\\
%%%\hspace*{1em}\texttt{\ \ \ \ // doe iets}\\
%%%\hspace*{1em}\texttt{\}}
%%%
%%%Hier wordt de waarde 25 toegekend aan \texttt{getal} én de uitkomst is ook 25, dus ongelijk aan 0, dus waar en de statements worden uitgevoerd. Veel compilers geven een waarschuwing als zo'n toekenning gebruikt wordt.
%%%\end{infobox}