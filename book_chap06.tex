\chapter{Arrays}
\label{cha:arrays}
\thispagestyle{empty}
\index{array}

De enkelvoudige datatypes hebben een beperking in de zin dat een groot aantal variabelen niet gemakkelijk kan worden verwerkt. Stel dat we de som van een aantal variabelen willen bepalen. We moeten dan voor elke variabele een definitie geven en in het programma moeten we de som bepalen door alle variabelen op te tellen. Willen we nu meer variabelen optellen, dan moeten we door het hele programma aanpassingen maken. Dat is nog wel te doen als het aantal variabelen beperkt is maar naar mate dat aantal groeit, wordt het programma groter en complexer. We kunnen veel van dit soort vraagstukken elegant oplossen met behulp van een \textsl{array}.

We behandelen arrays op vele manieren, onder andere hoe een array wordt gedefinieerd en gebruikt. We laten zien dat het mogelijk is om ``langs een array te lopen'' met behulp van een herhaling. We kunnen tweedimensionale arrays gebruiken waarbij een array uit rijen en kolommen bestaat. We zien dat een \textsl{string}\index{string} een array is van karakters en dat in C bewerkingen op strings mogelijk zijn. We kunnen een array als parameter aan een functie meegeven met de kanttekening dat de grootte van de array niet berekend kan worden in de functie. Maar er zijn ook zaken die we hier niet behandelen, namelijk de relatie tussen arrays en pointers. Die wordt behandeld in hoofdstuk~\ref{cha:pointers}.

\section{Definitie en selectie}
Een \textsl{array}\index{array}\index{array!declaratie van} is een manier om bij elkaar behorende gegevens onder één naam te groeperen en te bewerken. Een array is een \textsl{samengesteld datatype}\index{samengesteld datatype}, een datatype dat bestaat uit een aantal enkelvoudige datatypes.
Zo zorgt de definitie

\hspace*{1em}\texttt{int a[10];}

ervoor dat we gebruik kunnen maken van de tien \texttt{int}-variabelen:

\hspace*{1em}\texttt{a[0]}\quad\texttt{a[1]}\quad\texttt{a[2]}\quad\texttt{a[3]}\quad\texttt{a[4]}\quad\texttt{a[5]}\quad\texttt{a[6]}\quad\texttt{a[7]}\quad\texttt{a[8]}\quad\texttt{a[9]}

Bij de definitie wordt het aantal \textsl{elementen}\index{array element}\index{element} opgegeven. In het voorbeeld zijn dat er 10. De nummering van de elementen begint bij 0 en loopt tot en met het aantal elementen minus~1. Tevens wordt bij de definitie het datatype opgegeven. Dit mag elk gangbaar datatype zijn.

We kunnen een element selecteren door gebruik te maken van de blokhaken \texttt{[]}\indexop{[]} met daarin het elementnummer. Dit elementnummer mag ook berekend worden met een expressie als het resultaat van de expressie maar een integer is. Om het achtste element toe te kennen aan de variabele \texttt{i} gebruiken we de toekenning:

\hspace*{1em}\texttt{i = a[7];}

Om de variabele \texttt{i} toe te kennen aan het vijfde element gebruiken we de toekenning:

\hspace*{1em}\texttt{a[4] = i;}

We mogen alleen de elementen gebruiken die gedefinieerd zijn, dus de expressies

\hspace*{1em}\texttt{i = a[-1];}\quad\texttt{j = a[99];}

zijn niet geldig\footnote{Technisch gezien zijn de elementnummers wel geldig. De compiler berekent via het elementnummer de plaats in het geheugen waar het element zich bevindt. Door gebruik te maken van \textsl{pointers} kan op zinnige wijze gebruik gemaakt worden van negatieve elementnummers.}. Overigens voegen de meeste compilers geen extra programmacode toe om deze grenzen te bewaken. De programmeur moet het zelf in de gaten houden.

Een prettige manier om een array voor te stellen is om de array als een rij vierkante hokjes te tekenen. Boven de hokjes schrijven we de elementnummers. In de hokjes schrijven we de waarden (of inhouden) van de elementen. Een voorbeeld is te zien in figuur~\ref{fig:arryinmem}.

\begin{figure}[!ht]
\centering
\begin{tikzpicture}[pointerstyle]
\foreach \ii [count=\i from 0] in {2,5,3,9,8,2,6,-1,10,0} {
	\node[memlocarray] (nod\i) at (\i*\unitsize,0) {};
    \draw (nod\i.center) node {\ii};
	\draw (nod\i.center) node [yshift=\unitsize cm] {\i};
}
\node at (-0.6,0) [left] {a};
\end{tikzpicture}
\caption{Uitbeelding van een array met tien elementen.}
\label{fig:arryinmem}
\end{figure}

Overigens zijn de blokhaken \texttt{[]} als geheel een \textsl{operator}\indexop{[]} met een hoge prioriteit.

\section{Initialisatie}
De array \texttt{a} met definitie

\hspace*{1em}\texttt{int a[10];}

wordt, als \textsl{globale} variabele, automatisch geïnitialiseerd met nullen. Als \textsl{lokale} variabele is de inhoud ongedefinieerd. We kunnen de array bij de definitie direct initialiseren. Om de array in figuur~\ref{fig:arryinmem} direct te initialiseren gebruiken we een rij getallen tussen accolades en gescheiden door komma's:

\hspace*{1em}\texttt{int a[10] = \{2, 5, 3, 9, 8, 2, 6, -1, 10, 0\};}

Omdat de compiler de lengte van de lijst kan uitrekenen, mogen we het aantal elementen bij de definitie weglaten. We kunnen dus ook schrijven:

\hspace*{1em}\texttt{int a[] = \{2, 5, 3, 9, 8, 2, 6, -1, 10, 0\};}

Als de lijst korter is dan het aantal opgegeven elementen, dan worden de overige elementen met nullen geïnitialiseerd:

\hspace*{1em}\texttt{int a[10] = \{2, 5, 3, 9, 8\}; \ \ /* the rest are zero */} 

Willen we een lokale array met nullen initialiseren, dan kunnen we volstaan met één nul:

\hspace*{1em}\texttt{int a[10] = \{0\}; \ \ /* all elements are zero */} 

Een \textsl{constante array}\index{constante array} moet altijd geïnitialiseerd worden en de elementen mogen niet gewijzigd worden:

\hspace*{1em}\texttt{const int a[] = \{2, 5, 3, 9, 8, 2, 6, -1, 10, 0\};}

\section{Eendimensionale array}
De array \texttt{a} wordt na de definitie

\hspace*{1em}\texttt{int a[10];}

een \textsl{eendimenationale}\index{eendimensionaal} array genoemd.
Zoals al eerder is geschreven, mogen we het elementnummer van een array met een expressie uitrekenen, op voorwaarde dat de uitkomst een geheel getal is en binnen de grenzen van de array ligt. In listing~\ref{cod:arrberekenenkwadraten} is een programma te zien dat een array vult met kwadraten van~0 t/m~9. We gebruiken \texttt{i} als lusvariabele en berekenen voor elk element het kwadraat. Daarna bepalen we de som van twee kwadraten door de juiste elementen uit de array bij elkaar op te tellen. Vervolgens drukken we de gegevens op het scherm af.

\begin{figure}[!ht]
\begin{lstlisting}[caption=Afdrukken van de som van twee kwadraten.,label=cod:arrberekenenkwadraten]
#include <stdio.h>

int main(void) {

    int kwad[10], i;
    int a = 3, b = 5, som;

    for (i = 0; i < 10; i = i + 1) {
        kwad[i] = i * i;
    }

    som = kwad[a] + kwad[b];

    printf("De som van de kwadraten %d en %d is %d\n", a, b, som);

    return 0;
}
\end{lstlisting}
\end{figure}

Een interessant geval is dat we de inhoud van een element van een array mogen gebruiken als een elementnummer van een andere array. Dit is te zien in listing~\ref{cod:arrberekenensomrijkwadraten}. We definiëren een array \texttt{rij} en initialiseren de array met de getallen waarvan we de kwadraten willen optellen. Daarna vullen we de array \texttt{kwad} met de kwadraten zoals we dat al eerder deden. In de regels 13 t/m 15 worden een voor een de waarden uit array \texttt{rij} opgevraagd en gebruikt als elementnummer voor array \texttt{kwad}. Merk op dat \texttt{rij[i]} eerst wordt bepaald en de uitkomst daarvan wordt gebruikt om een element uit de array \texttt{kwad} te selecteren.

\begin{figure}[!ht]
\begin{lstlisting}[caption=Afdrukken van de som van twee  kwadraten.,label=cod:arrberekenensomrijkwadraten]
#include <stdio.h>

int main(void) {
 
    int kwad[10], i, som = 0;

    int rij[5] = { 2, 5, 8, 1, 6 };

    for (i = 0; i < 10; i = i + 1) {
        kwad[i] = i * i;
    }

    for (i = 0; i < 5; i = i + 1) {
        som = som + kwad[rij[i]];
    }

    printf("De som van de kwadraten is %d\n", som);

    return 0;
}
\end{lstlisting}
\end{figure}

\section{Aantal elementen van een array bepalen}
\index{bepalen aantal elementen}\index{aantal elementen bepalen}
We kunnen bij de definitie van een array het aantal elementen opgeven, maar dat hoeft niet als de array gelijk geïnitialiseerd wordt. De definitie

\hspace*{1em}\texttt{int a[] = \{2, 5, 3, 9, 8, 2, 6, -1, 10, 0\};}

zorgt ervoor dat \texttt{a} uit 10 elementen bestaat. In een programma moeten we erop toezien dat we niet buiten de array komen. Als we de initialisatie groter of kleiner maken, dan verandert het aantal elementen en moet het programma hierop aangepast worden. Met behulp van de operator \texttt{sizeof}\indexop{sizeof} kunnen we het aantal elementen \textsl{tijdens compile-time}\index{compile-time} uitrekenen. Let erop dat \texttt{sizeof} de grootte \textsl{in bytes} uitrekent. We moeten dus de grootte van de array delen door de grootte van één element. Het aantal elementen van een array wordt berekend met:

\hspace*{1em}\texttt{int grootte = sizeof a / sizeof a[0];}

Merk op dat \texttt{sizeof} een hogere prioriteit heeft dan \texttt{/} maar lager dan \texttt{[]}. We hoeven dus geen haakjes te zetten om \texttt{a[0]}. We kunnen het getal \texttt{5} in regel 13 in listing~\ref{cod:arrberekenensomrijkwadraten} vervangen door een berekening van het aantal elementen. Dit is te zien in listing~\ref{cod:arrberekenensomrijkwadraten2}.

\begin{figure}[!ht]
\begin{lstlisting}[caption=Bepalen van het aantal elementen in een array.,label=cod:arrberekenensomrijkwadraten2]
    ...
    for (i = 0; i < sizeof rij / sizeof rij[0]; i = i + 1) {
        som = som + kwad[rij[i]];
    }
    ...
\end{lstlisting}
\end{figure}

%Overigens zullen we verderop zien dat het niet altijd mogelijk is om de lengte op deze manier te berekenen.


\section{Tweedimensionale array}
Een \textsl{tweedimensionale}\index{tweedimensionaal} array van $5\times3$ elementen wordt gedefinieerd met:

\hspace*{1em}\texttt{int matrix[5][3];}

Het eerste elementnummer wordt het \textsl{rijnummer}\index{rijnummer} genoemd en het tweede elementnummer wordt het \textsl{kolomnummer}\index{kolomnummer} genoemd. Het aantal rijen en kolommen mag natuurlijk aan elkaar gelijk zijn.

We kunnen de array tegelijk met de definitie initialiseren. We gebruiken een dubbele array-initialisatie met accolades. De buitenste accolades geven de afbakening van de initialisatie aan. Binnen de accolades vormen we drie groepen die zijn afgebakend door accolades en gescheiden zijn door komma's. Om een $3\times3$ matrix te definiëren en te initialiseren, gebruiken we:

\hspace*{1em}\texttt{int matrix[3][3] = \{ \{1, 2, 3\}, \{4, 5, 6\}, \{7, 8, 9\} \};}

We mogen hierbij het aantal rijen weglaten. De compiler berekent die automatisch. Als we een element uit de array willen gebruiken dan geven we eerst het rijnummer op en daarna het kolomnummer:

\hspace*{1em}\texttt{int i = matrix[2][1]; \ \ /* row 2, column 1 */}

Een veelvoorkomende fout is om het rijnummer en kolomnummer te scheiden door een komma. Dat kan niet want de komma werkt als de komma-operator:

\hspace*{1em}\texttt{int i = matrix[2,1]; \ \ /* WRONG */}

Let erop dat het verwisselen van het rijnummer en kolomnummer een ander element selecteert. Dus

\hspace*{1em}\texttt{matrix[2][1]} \ \ en \ \ \texttt{matrix[1][2]}

zijn twee verschillende elementen.

We kunnen het aantal rijen en kolommen van een array bepalen met behulp van \texttt{sizeof}. Dit is te zien in listing~\ref{cod:arrsizetwodim}.
In regel 7 bepalen we het aantal rijen door de grootte van de gehele array te delen door de grootte van een rij. Dus

\hspace*{1em}\texttt{int rows = sizeof twodim / sizeof twodim[0];}

kent het aantal rijen toe aan \texttt{rows}. In regel 8 bepalen we het aantal kolommen door de grootte van een rij te delen door de grootte van één element. Dus

\hspace*{1em}\texttt{int cols = sizeof twodim[0] / sizeof twodim[0][0];}

kent het aantal kolommen toe aan \texttt{cols}. Daarna drukken we de twee variabelen af.

\begin{figure}[!ht]
\begin{lstlisting}[caption=Bepalen van het aantal rijen en kolommen.,label=cod:arrsizetwodim]
#include <stdio.h>

int main(void) {

	int twodim[15][20];

	int rows = sizeof twodim / sizeof twodim[0];
	int cols = sizeof twodim[0] / sizeof twodim[0][0];

	printf("Rows: %d\n", rows);
	printf("Cols: %d\n", cols);

	return 0;
}
\end{lstlisting}
\end{figure}
\section{Afdrukken van array}
Een array kan niet als één eenheid worden afgedrukt. We moeten dat doen met behulp van een herhaling. Dit is te zien in listing~\ref{cod:arrafdrukkenarray}. In regel 5 %
\begin{figure}[!b]
\begin{lstlisting}[caption=Afdrukken van een array.,label=cod:arrafdrukkenarray]
#include <stdio.h>

int main(void) {

    int rij[] = {2, 5, 8, 1, 6, 7, 3, 9, 0, 4, 7, 8};

    int len = sizeof rij / sizeof rij[0];

    printf("De array heeft %d elementen: ", len);

    for (int i = 0; i < len; i = i + 1) {
        printf("%d ", rij[i]);
    }

    printf("\n");
    
    return 0;
}
\end{lstlisting}
\end{figure}
%
definiëren en initialiseren we de array met in dit geval 12 elementen. Omdat de array kan wijzigen, berekenen we in regel 7 het aantal elementen waaruit de array bestaat en drukken dat af in regel 9. Daarna selecteren we een voor een de elementen uit de array. Dat doen we met een \texttt{for}-statement. Binnen de herhaling, in regel~12, drukken we de waarde van het element af.


%%%\begin{figure}[!ht]
%%%\begin{lstlisting}[caption=Afdrukken van een array.,label=cod:arrafdrukkenarray]
%%%#include <stdio.h>
%%%
%%%int main(void) {
%%%
%%%    int rij[] = {2, 5, 8, 1, 6, 7, 3, 9, 0, 4, 7, 8}, i;
%%%
%%%    int len = sizeof rij / sizeof rij[0];
%%%
%%%    printf("De array heeft %d elementen: ", len);
%%%
%%%    for (i = 0; i < len; i = i + 1) {
%%%        printf("%d%c", rij[i], i < len-1 ? ' ' : '\n');
%%%    }
%%%
%%%    return 0;
%%%}
%%%\end{lstlisting}
%%%\end{figure}

%We zullen de aanroep van de \texttt{printf}-functie even uitleggen. Het eerste argument is de format string waarin twee format specifications staan: \texttt{\%d} en \texttt{\%c}. De eerste geeft aan dat een integer moet worden afgedrukt en de tweede geeft aan dat één karakter moet worden afgedrukt. Het tweede argument is \texttt{rij[i]}, het element uit de array. Het derde argument wordt gevormd door een de \textsl{conditionele expressie}\index{conditionele expressie}\indexop{?:}:
%
%\hspace*{1em}\texttt{i < len-1 ? \textquotesingle\ \textquotesingle\ : \textquotesingle\textbackslash n\textquotesingle}
%
%Dit werkt als volgt. Voor het vraagteken staat de relationele expressie \texttt{i < len-1}. Als de expressie waar is, dan wordt een \textsl{spatie}\index{spatie} afgedrukt. Als de expressie onwaar is dan wordt een \textsl{newline}\index{newline} afdrukt. Het gevolg is dat na een element een spatie wordt afgedrukt, behalve na het laatse element, dan wordt een newline afgedrukt. De conditionele expressie wordt besproken in paragraaf~\ref{sec:conditioneleexpressie}.


\section{Arrays en functies}
\index{array!als argument}\index{array!als parameter}
Een array kan als argument van een functie worden gebruikt. Een functie kan \textsl{geen} array teruggeven. Dat heeft te maken met de manier waarop arrays overgedragen worden. Bij enkelvoudige datatypes wordt een \textsl{kopie} gemaakt van de originele variabelen en die kopieën worden doorgegeven. Bij overdragen van een array wordt geen kopie gemaakt, maar wordt de plaats in het geheugen waar de array begint overgedragen\footnote{Dit is gedaan uit efficiëntieoverwegingen. Stel dat een array uit 10000 elementen bestaat, dan zou er een kopie moeten worden gemaakt van al die elementen. Niet alleen de geheugenruimte is een probleem, ook de snelheid waarmee de kopie wordt gemaakt vormt een obstakel. En wat te denken als een functie weer een functie aanroept met dezelfde array. Dan moet er weer een kopie gemaakt worden.}. Omdat niet een complete kopie wordt gemaakt, kan de functie de grootte van de array niet uitrekenen; de functie kent immers de definitie niet. Er moet dus altijd een parameter met de grootte van de array worden overgedragen.

In listing~\ref{cod:arrfindnumber} is een functie te zien die de positie bepaalt van een getal dat in een array voorkomt. Als het getal meerdere keren voorkomt, wordt de eerst gevonden positie teruggegeven. De waarde \texttt{-1} wordt teruggegeven als het getal niet in de array voorkomt. De aanroepende functie moet hierop testen. Om aan te geven dat de eerste parameter een array is, wordt de definitie \texttt{int ary[]} gegeven. De tweede parameter is het aantal elementen in de array en de derde parameter is het getal dat gezocht wordt.

\begin{figure}[H]
\begin{lstlisting}[caption=Functie voor het vinden van een getal in een array.,label=cod:arrfindnumber]
int findnumber(int ary[], int siz, int num) {

    for (int pos = 0; pos < siz; pos = pos + 1) {
        if (ary[pos] == num) {
            return pos;
        }
    }
    
    return -1;
}
\end{lstlisting}
\end{figure}

In listing~\ref{cod:arrfindnumber2} is te zien hoe de functie wordt aangeroepen. Zie regel 12. Als eerste argument wordt de \textsl{naam} van de array opgegeven. De compiler weet aan de hand van de functiedefinitie en de definitie van de array dat het om een array gaat. Het tweede argument is het aantal elementen van de array dat berekend wordt met behulp van  \texttt{sizeof}\indexop{sizeof}. Het derde argument is het getal waarnaar gezocht wordt.

\begin{figure}[!ht]
\begin{lstlisting}[caption=Aanroepen van de functie \texttt{findnumber}.,label=cod:arrfindnumber2]
#include <stdio.h>

int findnumber(int ary[], int siz, int num);

int main(void) {

    int rij[] = { 4, 8, 3, 8, 2, 3, 4, 5, 1, 2 }, getal;

    printf("Geef te zoeken getal: ");
    scanf("%d", &getal);
    
    int plek = findnumber(rij, sizeof rij / sizeof rij[0], getal);

    printf("Getal %d staat op plek %d\n", getal, plek);

    return 0;
}
\end{lstlisting}
\end{figure}

Omdat de plaats van de array in het geheugen als argument wordt meegegeven, kunnen we de array \textsl{in de functie} wijzigen. De functie \texttt{patcharray} in listing~\ref{cod:arrpatcharray} vervangt alle elementen die gelijk zijn aan parameter \texttt{what} met de parameter \texttt{with}. De functie geeft aan het einde het aantal vervangingen terug. Omdat er geen kopie wordt meegegeven maar het adres van het eerste element, kan de functie bij de originele array komen en zodoende de elementen veranderen.

\begin{figure}[!ht]
\begin{lstlisting}[caption=Functie om een getal te vervangen door een ander getal.,label=cod:arrpatcharray]
int patcharray(int ary[], int siz, int what, int with) {

    int count = 0;

    for (int pos = 0; pos < siz; pos = pos + 1) {
        if (ary[pos] == what) {
            ary[pos] = with;
            count = count + 1;
        }
    }
    
    return count;
}
\end{lstlisting}
\end{figure}

%%%Doorgewinterde C-programmeurs zouden het trouwens zo willen oplossen (listing~\ref{cod:arrpatcharray2}):
%%%
%%%\begin{figure}[!ht]
%%%\begin{lstlisting}[caption=Functie om een getal te vervangen door een ander getal (onleesbaar).,label=cod:arrpatcharray2]
%%%int patcharrayunreadable(int ary[], int siz, int what, int with) {
%%%    int count = 0;
%%%
%%%    while (--siz >= 0) {
%%%        ary[siz] == what ? ary[siz] = with, count++ : 0;
%%%    }
%%%    return count;
%%%}
%%%\end{lstlisting}
%%%\end{figure}


\section{Arrays vergelijken}
\index{array!vergelijken van}
Een array is een samengesteld datatype en kan niet zonder meer met een andere array vergeleken worden. Het is verleidelijk om de twee arrays te vergelijken alsof het enkelvoudige variabelen zijn zoals te zien is in listing~\ref{cod:arrcompare}. Door de manier waarop C met de namen omgaat zorgt ervoor dat niet de inhouden van de arrays vergeleken worden, maar de adressen van het eerste element. Dit is vergelijkbaar met de array als argument van een functie.

\begin{figure}[!ht]
\begin{lstlisting}[caption=Vergelijken van twee arrays (foutief).,label=cod:arrcompare]
#include <stdio.h>

int main(void) {

	int ary1[10] = { 0 }, ary2[10] = { 0 };

	printf("De arrays zijn %sgelijk\n", ary1 == ary2 ? "" : "on");
}
\end{lstlisting}
\end{figure}

De juiste manier om twee arrays te vergelijken is om de elementen uit de arrays met identiek elementnummer een voor een te vergelijken. We doen dit met behulp van de functie \texttt{arraycompare}, te zien in listing~\ref{cod:arrcompare2}.

\begin{figure}[H]
\begin{lstlisting}[caption=Vergelijken van twee arrays.,label=cod:arrcompare2]
int arraycompare(int ary1[], int ary2[], int siz1, int siz2) {

    /* If sizes are not equal, return 0 */
    if (siz1 != siz2) {
        return 0;
    }

	for (int pos = 0; pos < siz1; pos++) {
		if (ary1[pos] != ary2[pos]) {
			return 0;
		}
	}
    
    /* Array elements are equal, return 1 */
	return 1;
}
\end{lstlisting}
\end{figure}

De twee arrays en het aantal elementen worden als argumenten meegegeven. De arrays moeten natuurlijk uit een gelijk aantal elementen bestaan. Dat testen we in regel 3 en we keren gelijk terug met een waarde 0 als de aantallen verschillend zijn. Met een \texttt{for}-statement lopen we langs alle elementen van de arrays. We vergelijken telkens twee elementen op dezelfde positie. Zodra twee elementen ongelijk aan elkaar zijn, weten we dat de arrays niet aan elkaar gelijk zijn en geven een 0 terug. Als alle elementen vergeleken zijn en we uit het \texttt{for}-statement komen dan weten we dat alle elementen gelijk zijn en geven we een~1 terug. In listing~\ref{cod:arrcompare3} is te zien hoe we de functie moeten aanroepen.

\begin{figure}[!ht]
\begin{lstlisting}[caption=Vergelijken van twee arrays.,label=cod:arrcompare3]
#include <stdio.h>

int arraycompare(int ary1[], int ary2[], int siz1, int siz2);
	
int main(void) {

	int ary1[10] = { 0 }, ary2[10] = { 0 };
    int siz1 = sizeof ary1 / sizeof ary1[0];
    int siz2 = sizeof ary2 / sizeof ary2[0];
    
	printf("De arrays zijn %sgelijk\n", arraycompare(ary1, ary2,
                                          siz1, siz2) ? "" : "on");
}
\end{lstlisting}
\end{figure}

De standard library bevat een aantal functies waarmee we gemakkelijk arrays kunnen vergelijken, onafhankelijk van het datatype. Dit wordt behandeld in hoofdstuk~\ref{cha:pointers}.

\section{Strings}
Een \textsl{string}\index{string} is een eendimensionale array van karakters afgesloten met een nul-karakter. In tegenstelling tot veel andere talen is een string in C dus \textsl{geen} enkelvoudig datatype. Dat betekent dat we niet op eenvoudige wijze strings kunnen manipuleren zoals het bepalen van de lengte, inkorten en veranderen. Gelukkig zijn er functies beschikbaar die het programmeerwerk enigszins verlichten. 

We definiëren een string door de rij karakters te beginnen en af te sluiten met dubbele aanhalingstekens. De definitie

\hspace*{1em}\texttt{char str[] = "Ik ben een string";}

initialiseert een string van 18 karakters. Het aantal elementen van de array wordt automatisch bepaald.
In figuur~\ref{fig:arrastring} is te zien hoe de string in het geheugen ligt. Het einde van de string wordt gekenmerkt door een \textsl{nul-karakter}\index{nul-karakter} (\texttt{\textbackslash 0})\indextwo{\textbackslash 0}{nul-karakter}. Het nul-karakter is het karakter waarvan alle bits 0 zijn, zie bijlage~\ref{cha:asciitabel}. Er is dus altijd één karakter meer nodig dan de karakters die opgegeven zijn in de string.

\begin{figure}[H]
\centering
\begin{tikzpicture}[pointerstyle]
\foreach \ii [count=\i from 0] in {I,k,\ ,b,e,n,\ ,e,e,n,\ ,s,t,r,i,n,g,\textbackslash 0 } {
	\node[memlocarray] (nod\i) at (\i*\unitsize,0) {\strut \ii};
	\draw (nod\i) node[yshift=\unitsize cm] {\footnotesize\i}; 
}
\node at (-0.5,0) [left] {str};
%\node (A) at (-2,-2) [memloc] {};
%\draw (A) node [yshift=\unitsize cm] {p};
%\draw[center*-latex] (A.center) to [bend right] (nod0.south);
\end{tikzpicture}
\caption{Uitbeelding van een stringarray.}
\label{fig:arrastring}
\end{figure}

Door middel van dit nul-karakter kan een programma het einde van de string vinden in het geheugen. Het berekenen van het aantal karakters kan heel eenvoudig met een herhaling uitgevoerd worden. Dit is te zien in listing~\ref{cod:arrstrlen1}. In regel 3 definiëren en initialiseren we de \texttt{str} met een string constante. In het \texttt{while}-statement lopen we een voor een langs de elementen en zolang we het nul-karakter niet gevonden hebben, verhogen we een teller. Na het uitvoeren van de herhaling is het aantal karakters beschikbaar in variabele \texttt{len}.

\begin{figure}[!ht]
\begin{lstlisting}[caption=Berekenen van de lengte van een string.,label=cod:arrstrlen1]
#include <stdio.h>

int main() {

    char str[] = "Hallo wereld!";
    int len = 0;

    while (str[len] != '\0') {   /* while not end of string ... */
        len = len + 1;           /* point to the next character */
    }

    printf("Lengte is %d\n", len);
}
\end{lstlisting}
\end{figure}

\subsection{Stringfuncties}
De standard library kent een groot aantal functies waarmee strings kunnen worden gemanipuleerd. Om ze te gebruiken moet het header-bestand \texttt{string.h}\indextwo{string.h}{header-bestand} worden ingelezen. We hebben de vier meest gebruikte functies op een rijtje gezet. Zie tabel~\ref{tab:arystringmanip}.

%% Bereken de breedte van de tweede colom
%\newdimen\delengte\delengte=\textwidth\advance\delengte by -4.6cm\advance\delengte by -2\tabcolsep
% Bereken de breedte van de eerste kolom
\setbox0\hbox{\texttt{strcpy(to, from)}}
\begin{table}[!ht]
\centering
\caption{Enkele standaard functies voor stringmanipulaties.}
\label{tab:arystringmanip}
%\begin{tabular}{@{}p{\wd0}l@{}}
\begin{tabular}{@{}p{4cm}l@{}}
\toprule
\texttt{strlen(s)} &  Geeft de lengte van \texttt{s} in karakters exclusief het nul-karakter.\\
\texttt{strcpy(to, from)} &  Kopieert de string \texttt{from} naar string \texttt{to}.\\
\texttt{strcat(to, from)} &  Voegt de string \texttt{from} toe aan het einde van string \texttt{to}.\\
\texttt{strcmp(s1, s2)} &  Vergelijkt \texttt{s1} met \texttt{s2}.\\
\bottomrule
\end{tabular} 
\end{table}

De functie \texttt{strlen}\indexfunc{strlen} geeft het aantal karakters in de string terug exclusief het nul-karakter. De functie \texttt{stcpy}\indexfunc{strcpy} kopieert de string \texttt{from} naar de string \texttt{to}. Let erop dat de ruimte van \texttt{to} groot genoeg moet zijn. De functie test dat niet en een \textsl{buffer overflow}\index{buffer overflow} is dan het gevolg. De functie \texttt{strcat}\indexfunc{strcat} voegt de string \texttt{from} toe aan het einde van string \texttt{to}. In dit verband wordt vaak het Engelse woord \textsl{concatenation}\index{concatenation} gebruikt dat aaneenschakelen betekent. Ook hier moet erop gelet worden dat de ruimte in \texttt{to} groot genoeg moet zijn.

De functie \texttt{strcmp}\indexfunc{strcmp} vergelijkt \texttt{s1} met \texttt{s2} op \textsl{alfabetische ordening}\index{alfabetische ordening} met inachtneming van de karakterset van de computer. Alfabetische ordening wil min of meer zeggen: zoals de woorden in een woordenboek. Dat betekent dat de string \texttt{"Jan"} voorgaat op \texttt{"Janus"}. De functie geeft een negatief getal terug als \texttt{s1} `kleiner' is dan \texttt{s2}, geeft \texttt{0} terug als de strings identiek zijn en geeft een positief getal terug als \texttt{s1} `groter' is dan \texttt{s2}. Let erop dat de karakterset van de computer gebruikt wordt dus \texttt{"123"} is kleiner dan \texttt{"Jan"} en \texttt{"Janus"} is kleiner dan \texttt{"janus"}. Zie bijlage~\ref{cha:asciitabel} over de ordening van de ASCII-karakterset.

Dat deze functies niet zo ingewikkeld zijn is te zien listing~\ref{cod:array_stringfunctions} waar we overigens gebruik hebben gemaakt van enkele juweeltjes van C-snelschrift. We dagen de lezer uit om de functies te analyseren.

\booklistingfromproject[lineskip=-1.5pt]{C}{Een implementatie van de stringfuncties}{array_stringfunctions}{c}{H}
